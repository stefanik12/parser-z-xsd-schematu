Cílem tohoto projektu je vytvořit generátor parserů v jazyce Java pro XML soubory. Vstupem je XML schema. Z tohoto schématu se vygenerují programové třídy a parser, který dokáže instance tohoto schématu převádět do instancí těchto programových tříd. Výsledkem tedy bude konzolová aplikace pro generování tříd z XSD a pak programová třída Parser, která umožní zparsovat XML soubor do těchto vygenerovaných tříd. Vytvořit tento parser detailně s detekcí datových typů není jednoduchý úkol. Můžete tedy omezit funkcionalitu projektu na jednoduchý datový typ xs:string který se bude mapovat na javový typ String a veškeré XSD číselné typy se budou parsovat do Javového Double. Při programování využíjte pouze JAXP případně Dom4J. Nepoužívejte JAXB. Nicméně můžete se JAXB inspirovat. Součástí vašeho řešení bude porovnání vašeho projektu s možnostmi JAXB ( http://jaxb.java.net/) Součástí projektu budou funkční testy.